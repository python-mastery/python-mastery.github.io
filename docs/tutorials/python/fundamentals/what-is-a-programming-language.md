# প্রোগ্রামিং ল্যাঙ্গুয়েজ কী?

প্রোগ্রামিং শিখতে গেলে তো অবশ্যই জানতে হবে, প্রোগ্রামিং ল্যাঙ্গুয়েজ কাকে বলে? এটা কি খায় না মাথায় দেয়?

না আসলে প্রোগ্রামিং ল্যাঙ্গুয়েজ খায়ও না, মাথায়ও দেয় না।

**প্রোগ্রামিং ল্যাঙ্গুয়েজ:**

আমরা মানুষেরা যেমন একে অন্যের সাথে যোগাযোগ করার জন্য বিভিন্ন ভাষা বা মাধ্যম ব্যবহার করি, তেমনিভাবে যে ভাষার মাধ্যমে কম্পিউটারের সাথে যোগাযোগ করা হয় তাকেই সাধারণভাবে প্রোগ্রামিং ল্যাঙ্গুয়েজ বলে।

কম্পিউটার আসলে 0 আর 1 ছাড়া কিছুই বুঝে না। তাকে দিয়ে কোনো কাজ করাতে হলে প্রোগ্রামিং ল্যাঙ্গুয়েজের মাধ্যমে বিভিন্ন instructions বা নির্দেশনা দেওয়া হয়। তখন কম্পিউটার সেটা বুঝতে পেরে করে ফেলে।

সোজা কথায়, যে ভাষার মাধ্যমে আমরা কম্পিউটারের সাথে যোগাযোগ করি, সেটাকেই প্রোগ্রামিং ল্যাঙ্গুয়েজ বলে। মানুষ যেমন অনেক ভাষা ব্যবহার করে, তেমনিভাবে প্রোগ্রামিং ল্যাঙ্গুয়েজের সংখ্যাও অনেক! আমরা এখানে পাইথন নিয়ে একদম শুরু থেকে শিখতে শুরু করব ইন শা আল্লাহ।

